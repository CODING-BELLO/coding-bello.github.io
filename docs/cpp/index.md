---
title: Coding in C++
layout: default
nav_order: 1
has_toc: false
has_children: true
---
# Programmazione in C++

[**Seymour Papert**](https://it.wikipedia.org/wiki/Seymour_Papert)￼ — informatico, matematico e pedagogista — aveva una visione bellissima: programmare è un modo per imparare a pensare con chiarezza.

"**Programmare**" significa istruire qualcun'altro (nel nostro caso una macchina, il computer) a risolvere un problema in modo automatico. Per farlo, è necessario sforzarsi di capire il problema e dare delle istruzioni chiare e precise, talmente chiare e precise che non ci siano dubbi e, anche senza il nostro aiuto, possano essere svolte automaticamente.

Ogni programma, anche il più complesso, vive su due ingredienti fondamentali: i **dati** (informazioni) e gli **algoritmi** (passi per trasformare le informazioni nel risultato che vogliamo). Tutto si basa su un flusso naturale: input → elaborazione → output.

Programmare è solo la punta pratica di qualcosa di molto più profondo: il **pensiero computazionale**:
- programmare = spiegare bene
- spiegare bene = pensare bene
- pensare bene = capire meglio noi stessi e il mondo

Attraverso la programmazione il nostro obiettivo non sarà quello di costruire applicazioni all'avanguardia, ma **lavoreremo su noi stessi**. Cercheremo di **mettere ordine** al caos dei problemi che affrontiamo e alle soluzioni che troviamo, **trasformando intuizioni e pensieri in istruzioni precise**. Il linguaggio C++ sarà il "terreno" su cui alleneremo il nostro modo di pensare.