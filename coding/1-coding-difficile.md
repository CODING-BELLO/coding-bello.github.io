---
title: Considerazioni
layout: default
nav_order: 1
parent: Coding
---
## Programmare è complesso

No, non è vero che non ci stai capendo niente e no, non è vero che non sei abbastanza intelligente.
E' vero invece, che sbagliare è normale e che avere dei dubbi è il modo migliore per imparare qualcosa.

Il percorso di questa disciplina mette alla prova e crea una sfida, in cui si vince non raggiungendo qualche traguarda, ma semplicemente accettandola. Lasciati portare da questo processo: sbattere la testa è l’allenamento, non un segnale che non siete portati.


## Trust the process
Gli sportivi dicono **Trust the process**, niente di più vero. E' un processo iterativo, in cui le capacità e le conoscenze vengono affinate poco alla volta e passata dopo passata, prendono sempre più colore.

Una cosa importante da comprendere è che l'informatica è complessa, ma non complicata.
Complessa, perchè rappresenta e governa qualcosa di immenso, dalle infinite possibilità.
Non complicata, perchè guardandola al giusto livello d'astrazione - quello che ci serve, ovvero giusta per spiegare ciò che ci serve, ma senza andare troppo in profondità - è assolutamente lineare, tutto ha senso, una volta che si hanno i concetti cardine.


## Quello che conta davvero
Quello che conta davvero non è sapere sintassi e parole chiave di un linguaggio a memoria. L'importante è capire la macchina astratta della programmazione, i concetti di fondo, in modo tale da rappresentare mediante algoritmi e informazioni quello che abbiamo in testa. Che sia Python, C++, Java, i processi mentali che facciamo per scrivere un algoritmo sono sempre gli stessi. Nel corso degli sono cambiati (e cambieranno di nuovo) i paradigmi, gli strumenti di sviluppo. Tutto ciò che è superfluo se ne va, mentre rimangono i concetti più importanti.


## Oggi: coding e AI
Attorno al 1960 si parlava di programmazione automatica con l'avvento del compilatore. Si partiva da un linguaggio con regole formali e si arrivava a tradurlo in linguaggio macchina. Oggi parliamo di programmazione automatica riferendoci a quanto sviluppato da un IA. Questa volta si parte da un linguaggio di ancor più alto livello, quello naturale. Abbiamo aggiunto uno livello allo stack di sviluppo, un passaggio nel nostro coding. 

Ciò che differenzia però un compilatore da un LLM, è il fatto che il primo è deterministico, mentre il secondo è soggetto a un output probabilistico, soggetto a errore, seppur minimo. In questo contesto più che mai quindi, diventa fondamentale capire e saper interpretare il codice. Possiamo liberarci dalla sintassi rigida, rimangono i concetti e le idee, che ci permettono di esprimere le nostre idee, la nostra creatività, i nostri pensieri attraverso il codice. 


### Crediti
Ringrazio il Prof. Simone Martini dell'Università di Bologna, per la lezione illuminante da cui ho preso forte ispirazione per questo testo.

Martini, Simone. “Teaching Programming in the Age of Generative AI.” Proceedings of the 2024 on Innovation and Technology in Computer Science Education V. 1. ACM, Milan, Italy, 2024, pp. 1–2. DOI: [10.1145/3649217.3653527](https://doi.org/10.1145/3649217.3653527)